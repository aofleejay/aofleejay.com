---
title: "The First 20 Hours: How to Learn Anything . . . Fast"
date: "2019-03-01"
cover: "the-first-20-hours-how-to-learn-anything-fast.jpg"
---

เอาจริงๆแล้ว หนังสือเล่มนี้เป็นอีกเล่มหนึ่งที่ผมอยากอ่านมากๆเลย พอดีไปเดินเล่นที่ kinokuniya แล้วเจอ ก็เลยลั่นมาในราคา 436 บาท สำหรับใครที่อยากประหยัดหรือขี้เกียจอ่านภาษาอังกฤษตอนนี้ก็มีแบบแปลไทยแล้วนะ ชื่อว่า "กฎ 20 ชั่วโมงแรก" ครับ ลองไปหากันดูได้

โดยเนื้อหาช่วงแรกๆก็จะเล่าเกี่ยวกับผู้แต่ง (Josh Kaufman) ที่ตัวเองเป็นคนชอบเรียนรู้อะไรใหม่ๆ มีรายการสิ่งที่อยากทำเต็มไปหมด เข้าร้านหนังสือก็ต้องมีหนังสือติดไม้ติดมือออกมาสักสามสี่เล่ม และยังมีลูกที่ต้องดูแลอีก ซึ่งเขารู้สึกว่าไม่มีเวลาในการเรียนรู้สิ่งใหม่ๆ เขาเลยอยากหาวิธีเรียนรู้ที่ใช้เวลาและแรงน้อยลง และก็ได้เจอกับวิธีการเรียนรู้อย่างรวดเร็ว(ในหนังสือใช้คำว่า Rapid Skill Acquisition) ซึ่งก็คือเนื้อหาภายในหนังสือเล่มนี้

จากหนังสือชื่อ Outliers: The Story of Success ของ Malcolm Gladwell ที่กล่าวถึงงานวิจัยชิ้นหนึ่ง ศึกษาว่าคนที่เชี่ยวชาญในด้านต่างๆเนี่ย เขาใช้เวลาเรียนรู้อย่างต่อเนื่องเพื่อที่จะเก่งมากๆเฉลี่ยอยู่ที่ 10,000 ชัวโมง ซึ่งถ้าเทียบเป็นเวลาทำงานวันละ 8 ชั่วโมงไม่รวมวันหยุดแล้วเนี่ย จะกินเวลาถึง 5 ปีเลยนะกว่าจะเก่งได้ขนาดนั้น

แต่ถ้าเป้าหมายของเราไม่ใช่การเก่งระดับโลกล่ะ? ซึ่ง Josh ก็ได้ลองทดสอบกับตัวเองดูแล้ว คือเขาสามารถใช้เวลาเฉลี่ยเพียง 20 ชั่วโมง ในการเปลี่ยนตัวเองจากคนที่ไม่มีทักษะด้านนั้นเลย กลายเป็นคนที่สามารถใช้ทักษะนั้นได้ และวิธีที่เขาใช้ก็คือการเรียนรู้อย่างรวดเร็วที่ได้กล่าวมาข้างต้นนั่นแหละครับ

สิ่งที่เขาสรุปออกมามี 4 ส่วนนั้นก็คือ
- แบ่งทักษะใหญ่ๆ ออกเป็นทักษะย่อยๆ
- เรียนรู้ทักษะย่อยๆเหล่านั้น
- กำจัดปัจจัยที่รบกวนการเรียนรู้ออก
- ฝึกฝนทักษะย่อยๆที่สำคัญ

แล้วผู้เขียนก็ให้เช็คลิส 10 ข้อของการเรียนรู้อย่างรวดเร็ว
1. เลือกงานที่ชอบที่สุด - อาจจะเริ่มต้นกับสิ่งที่ต้องใช้ในเร็ววันนี้ อะไรที่ไกลตัวก็เก็บไว้ก่อน และพยายามเลือกในสิ่งที่ชอบเพราะเราจะตั้งใจกับมันได้นาน
2. โฟกัสไปที่ทักษะเดียวเท่านั้น - การเรียนรู้ทักษะเป็นงานที่ต้องจบอยู่กับมันพอสมควร การทำอะไรหลายๆอย่างพร้อมกันอาจไม่ช่วยให้เห็นผลของการพัฒนาทักษะเลย
3. กำหนดเป้าหมาย - 
4. แบ่งทักษะใหญ่ให้เป็นทักษะย่อยๆ - 
5. เตรียมเครื่องมือที่จำเป็นให้พร้อม
6. ทำลายกำแพงของการเรียนรู้ - กำแพงที่ว่าก็มีตั้งแต่ สภาพแวดล้อม, โทศัพท์, ความคิดลบๆ
7. ฝึกฝนอย่างต่อเนื่อง - 
8. สร้างฟีดแบคลูป - 
9. แบ่งเวลาฝึกเป็นช่วงๆ
10. เน้นไปที่จำนวนและความเร็ว - ในช่วงแรกของการฝึก พยายามอย่าไปเน้นที่ความเพอร์เฟค คือความเป๊ะก็ต้องมี แต่เอาเท่าที่เพียงพอที่จะฝึกได้ก็พอแล้ว
